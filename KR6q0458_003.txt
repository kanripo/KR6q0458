#-*- mode: mandoku-view; -*-
#+DATE: 2015-08-30 21:52:27.195125
#+TITLE: 方融璽禪師語錄
#+PROPERTY: CBETA_ID J29nB249
#+PROPERTY: ID KR6q0458
#+PROPERTY: SOURCE Jiaxing Canon Vol. 29, No. B249
#+PROPERTY: VOL 29
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0458_J_003-0831a> 
#+PROPERTY: JUAN 3

 方融璽禪師語錄卷第三¶
門人興林等編¶

機緣¶

僧禮拜師云何處來僧云金陵師云有甚公幹僧云¶
聞和尚在這裏師云何處得此消息僧云爭奈臭名¶
在外師云這蒼蠅。¶

僧問如何是本來面目師云你看山僧有幾莖眉僧¶
云請和尚自道師云山僧欲自道只是無著口處僧¶
云在學人分上有幾莖師云打失也不知。¶

僧問如何是和尚家風師云凌霜傲雪峰同老嘯月¶
吟風眼倍空僧云百年後向甚麼處師云天不容地¶
不載僧云恁麼則藏身之處沒蹤跡師云隆冬嚴寒¶
將錢買火向僧云學人不會師云待汝夢見山僧來。¶

僧問如何是在窟獅子師乃良久僧云如何是出窟¶
獅子師震威一喝僧云如何是咬人獅子師劈面便¶
掌。¶

僧問大修行人還落因果也無師云落即不落昧則¶
不昧僧云前後百丈被師一口吞卻師云這野狐精。¶

僧問南泉斬貓意旨如何師云活人屋裏死人無數¶
僧云畢竟何過師云終日飲血噉肉不知身是羅剎¶
僧云趙州頂草鞋出又作麼生師云取笑傍觀。¶

居士問時人以錢財為貴沙門以何為貴師云以貧¶
為貴士云貧有何貴師云不作守庫奴。¶

僧問如何是向上一路師云五老峰高僧云如何至¶
頂師云看腳下僧云不涉途程峰頭已到師云縱能¶
玄會得終不及親臨僧云和尚可曾親到否師云舉¶
身天地外別是一乾坤。¶

僧問達磨西來所為何事師云直指單傳僧云直指¶
個甚麼師云烏龜是鱉僧云單傳個甚麼師云秤錘¶
是銕僧云喚作佛法意得麼師云入地獄如箭射僧
<pb:KR6q0458_J_003-0831b>¶
云不喚作時如何師云拔舌犁耕。¶

一婆子禮師足師云新年頭事如何婆云未曾過這¶
邊師云莫在那邊麼婆云那邊亦不住師云即令在¶
甚麼處婆擬議師便與一掌婆作禮云和尚恩大難¶
酬師復一咄。¶

僧問如何是佛師云莫污老僧耳僧云如何是法師¶
云撮土揚塵僧云如何是僧師云逞甚伎倆僧云如¶
何是一體三寶師云問話了禮拜去。¶

僧問十方薄伽梵一路涅槃門如何是涅槃門師云¶
旋出旋入。¶

僧問有物先天地無形本寂寥能為萬象主不逐四¶
時凋請問和尚畢竟是個甚麼師云死貓頭僧云還¶
成得佛麼師云驢年去。¶

僧問殃屈救產意旨如何師云佛口所生子僧云因¶
甚前不早後不遲師云時節一至其理自彰僧云畢¶
竟功歸阿誰師云恰恰。¶

僧問大通智勝佛十劫坐道場佛法不現前不得成¶
佛道如何是佛法師云清涼山高洛伽水深僧云如¶
何是佛道師云昨日有人從粵東來說吳西山水佳¶
奇大好翫賞僧云未現前時如何師云描不成畫不¶
就僧云已現前時如何師云塞壑填溝。¶

僧問乾屎橛意旨如何師云你還咬著麼僧云我嘗¶
於此切師云不是好狗僧云為甚麼不肯學人師云¶
猶有這個在。¶

僧問大慧禪師道喚作竹篦子則觸不喚作竹篦子¶
則背不得下語不得無語速道速道師云山僧不道¶
僧云因甚不道師云我不為蛇添足。¶

僧問萬法歸一一歸何處師云雲居蘿苩洞山薑僧¶
云學人不會師云你若會賣美去在。¶

僧問如何是佛祖的的意師云虎鬚林裏撒珍珠僧
<pb:KR6q0458_J_003-0831c>¶
罔測師云風不入無孔之壁。¶

僧問某甲久嚮名德自遠親近師云大有人墮坑落¶
塹僧云乞師一接師云甚處來僧云南嶽師云聞祝¶
融峰𨁝跳上三十三天是否僧無語師云虛費草鞋¶
錢。¶

僧問如何是鐵牛機師便打僧云如何是悄然機師¶
便喝僧云如何是圓通機師云山僧這裏無剩語僧¶
禮拜云領師云領你爺領你娘。¶

僧問心心莫測時如何師云你是阿誰僧云說似一¶
物則不中師云即汝不說時又作麼生僧云體露堂¶
堂本現成師云百草頭上薦得底猶是向外馳求。¶

僧問去聖時遙人心不古如何得無過失身語意業¶
師云我嘗於此切僧云如何是露地白牛師云你有¶
甚麼蓋覆僧云得者如何師云不踏生草僧云還落¶
異類也無師云曾在雲居種田博飯。¶

師在巖前立忽見一老者問好座巖龕只是無佛師¶
云佛則有只是無人禮拜者云既有佛為甚不禮拜¶
師云不識者即禮拜師云三十年為僧今日被俗人¶
覷破。¶

一童子問道也者不可須臾離也可離非道也離與¶
不離則不問如何是道師云把燈覓火子云孔氏之¶
道與釋氏之道有同別乎師云一以貫之。¶

三僧入室作禮師云甚處來一僧云翠巖來師云聞¶
翠巖新佛是地藏化身果否僧無語師云不會出去。¶

又問一僧你從何來僧云圓通師云死貓頭解咬鼠¶
否僧無語師亦云不會出去一僧云某甲記得一則¶
機緣請問和尚師云舉看僧云昔有施主婦人入寺¶
行隨年錢一僧云聖僧前著一分婦人云聖僧年多¶
少僧無語請和尚代一語師云你有多少錢僧無語¶
師云兩個死漢一坑埋卻。
<pb:KR6q0458_J_003-0832a>¶

僧問佛佛相授祖祖相傳未審傳授個甚麼師云你¶
知我見僧云既是知見一如何用指龜為鱉師云劍¶
逢烈士贈琴遇知音彈。¶

一僧入室作禮云某甲自遠趨風而來乞和尚指示¶
師云將你遠趨底風道看僧云聞和尚居山歲久少¶
情識多孤高說法不帶枝葉師云遠賺你來何處人¶
氏僧云廣東師云曾到曹溪否僧云曾到師云聞靈¶
通小師慣顛酒是否僧云是師云既是靈通因甚麼¶
卻被酒顛僧無語師云投子道底。¶

室中垂語¶

欲明此事先淨其心心一清淨此事現成喻如磨鏡¶
垢盡明見淨心之方無逾放下為玅故云節儉放下¶
最為入道之捷徑言放下者不獨教汝放下世間根¶
身器界法要將出世間菩提涅槃法也要放下若單¶
放下世間法但去麤塵細垢猶在仍於此心不得清¶
淨并將出世間法一總放下盡除細垢其心圓淨經¶
云淨極光通達是也再將放下俱空不住空相深入¶
玅淨無礙境界入此境界動靜不二一任搬柴運水¶
送客迎賓種種方便應現權實猶如波中明月逆順¶
皆圓頂上神珠縱橫自在非離非即無去無來久應¶
暫現皆是無作妙力自然成就所以道其心淨而此¶
事明矣。¶

至道平常不犯周折至理直捷不假巧說昔趙州問¶
南泉如何是道泉云平常心是道又有僧問一老宿¶
如何是至理宿云家常話是至理難道古人不會說¶
沒學問為甚發言出語最夷坦最親切直下替人斬¶
斷命根當時古尊宿若用些華言巧語打發學人斷¶
不能容至今日聞之如甘露懷之如父母也誰知近¶
代已來道風大變勿論老成後生有解無解但有些¶
因緣福報底稱善知識一見學人來問佛法便道一
<pb:KR6q0458_J_003-0832b>¶
聯粉飾語一陞堂說法單用文詞莊點全無直捷使¶
聞者渀蕩浩瀚不解所歸返記取許多閒言閒語惑¶
亂心懷如是行事忽略古風欺瞞後進豈善知識為¶
人乎。¶

昔靈源謂圜悟曰學者雖有見道之資若不深蓄厚¶
養發用必峻暴非特無補教門將恐有招禍辱當時¶
此話師為圜悟勤說殊不知借圜悟名發揮後世之¶
敝病耳蓋古人道德學問蘊於胸中惟恐人知惟怕¶
人見癡癡呆呆二三十年潛於林下不露圭角事不¶
獲已吐出一言半句自出平常人獲之為至寶所以¶
相傳綿遠不絕者此矣今人則不然纔入門墻一角¶
尚未踏著便云我是衲僧竊得古人一知半見挂於¶
口唇當作實法會惟恐人不知我之長處我知差勝¶
於人高懷我慢下視諸方至於陞堂臨眾如自鳴鐘¶
不待參扣胡說亂道不害恥羞嗟乎是輩又不止於¶
招禍辱壞叢林而已。¶

禪道佛法不獨古人有之今人亦有之要在各人苦¶
心不苦心耳歷觀古人心性淳和識見深遠根器堅¶
利為人真實為重法故尚有捨身斷臂底陸沉賤役¶
底三十年不睡底八十歲行腳底如是種種心行不¶
能備舉即如世尊為求法故觀三千大千世界乃至¶
無有如芥子許非是菩薩捨身命處而況今之凡夫¶
心性狂亂識見偏淺根器頑鈍立行不遠操心非實¶
設或稍有一些資質底不但就不肯低頭行行不肯¶
捨己從人不肯虛心請益不肯確志參方又要穿好¶
底喫好底用好底貪求無猒自家一毛也不捨拔乃¶
至一人也未曾見禪道佛法從誰而得生死苦海憑¶
何而超良可歎夫。¶

明昧無二見是非在一心不肖者背明以投暗逐是¶
非而轉流惟達道賢者了明亦非暗遂不被其所惑
<pb:KR6q0458_J_003-0832c>¶
如星之明月出則昏月固勝星日上則昧觀日之光¶
輝更勝星月雲屯則晦如是三光照世於萬象中可¶
謂最明者也尚不能無相傾凌滅之障人欲免賢不¶
肖是非毀譽之譏豈可得乎惟太虛空三者明虛空¶
未嘗明三者暗虛空未嘗暗何以故體非群相而不¶
拒彼諸相發揮識此則是非不能動其心毀譽莫能¶
移其志何明昧之有耶。¶

世間欲做好人者不須用許多奇特只是一味依老¶
負實足矣凡所依人既老誠所行事既負實雖學解¶
不博言行粗淺歲月深久其好人之名不待求而自¶
播矣設友不法之輩行非理之事縱能多聞強記巧¶
語花詞賣淨嘴於人前欲求個好字猶如撥火尋冰¶
恐終身難得也有能言行兼至聲實並真底則當今¶
之古聖又不止於好字中列。¶

參究一門乃是吾人了生脫死轉凡成聖最要緊底¶
一件本分大事且如來為發上乘心者說為發最上¶
乘心者說兄弟們有具最上乘根器底向父母未生¶
前早已會得此事世尊猶在下風若具上乘根器底¶
向一言之下瞥地無疑不妨與佛把臂並行其或根¶
器稍中底一聞此事疑信兼懷此雖去佛不遠終恐¶
難見矣若是根器下劣底縱多聞而亦不信名之為¶
捨父逃走向外乞丐枉受貧窮之流逐日家偷工那¶
夫向星火螢光下竊看些今人語錄強記些古德機¶
緣廣學些口頭三昧做成個拴驢椿風擺柳底樣子¶
以為見人之招牌纔入叢林不辨高下就去說道說¶
禪種種多事猒氣噴人聲色可惡嗟乎是輩真法門¶
難除之巨病誠波旬眷屬再來也。¶

從上佛祖千言萬語總是一語於一語中盡含一切¶
於一切語究竟將來無非為一大事因緣故經云唯¶
此一事實餘二則非真兄弟們果能於日用中時時
<pb:KR6q0458_J_003-0833a>¶
刻刻將此一大事因緣頓在目前如銀墻鐵壁蘊於¶
胸中似殺父冤仇於茶裏飯裏至睡夢裏也放他不¶
過於法法上觀察法法上不著如鏡照像來無所粘¶
過無蹤跡虛受照應唯此能照能用不粘不染底一¶
點仇恨未了只待時節而已時節一至徹底冰消乃¶
可與道相應工夫果實到此始信自心是佛心外無¶
佛一切語言從我流出我亦本空不住空相任運騰¶
騰縱橫無礙可謂大解脫場無事道人也其或未能¶
一任熟翻三藏博究五宗咬文嚼字說相離言總不¶
出流識分別作解依他名為喫剩飯漢不知餿酸莫¶
向人前弄嘴。¶

若論做工夫中底事無他第一最初入門寧可不遇¶
人不可遇錯人寧可不用心不可用錯心若遇人錯¶
受彼非法古謂雜毒入心殆不可救果遇作家宗師¶
將胸中餘蘊盡向他傾心吐出隨彼洗滌陳習所授¶
一法受於胸中如丁入木縱使千斤萬力也拔不出¶
立志一定又要辦一個上好底常遠心盡其形壽切¶
切做去一年不悟看一年十年不悟看十年何怕百¶
年若不悟只如是看看來看去如生冤家總不見有¶
身心世界盡十方虛空渾是一個生死冤家看克塞¶
諸佛鼻孔克塞祖師咽喉克塞人天眼目任他諸佛¶
出氣不得任他祖師開口不得任他人天覷著不得¶
工夫到此一半得力切忌不可停參不可認悟更要¶
就此提起精采從新做起向他開口不得處參向他¶
出氣不得處究向他覷著不得處看一看看到心思¶
不能智照不及處即此生死冤家亦無地安頓遇時¶
遇節輕觸一下豁然迭落始見自心乾乾淨淨本有¶
風光圓洞發明則一生參學事畢乃可號令人天訶¶
責佛祖可不負最初一念成有終始也。¶

真實為生死底人不必苦苦如蠹魚死鑽故紙縱鑽
<pb:KR6q0458_J_003-0833b>¶
出頭秪益生死與無生死了不相涉何故由汝無始¶
迷失本心妄認生滅為不生滅積習濃厚逐念流轉¶
及至於今未曾停息如今欲將無始生滅和盤拓轉¶
歸不生滅又去向紙上多尋方便更增生滅耳故圓¶
覺云末世眾生希望成道不務修行惟益多聞增長¶
我見不若固守一法最為高上或念一菩薩名或專¶
一如來號或參一話頭或持一經咒一發此心萬夫¶
難拔總不管他有利益無利益有靈驗沒靈驗出得¶
生死出不得生死捨著十年二十年至於一生不想¶
做人隱於深山草衣木食樹立岩棲只管磨煉去磨¶
到情塵消落一念純真時始知出生死法元不在紙¶
上紙上說底是出生死底路非是無生死雖一念子¶
未忘不妨於日用中更加精力單看這一念子從何¶
起是誰念看來看去心光洞圓此一念子當下冰消¶
瓦解影跡無存方為盡斷生死成無上道卻來回觀¶
生無生法猶如夢事但有言說都無實義。¶

禪之一字孰不欲聞聞則通身潰爛若有一些好肉¶
即是禪之不到處近觀諸方禪和子毒氣深入底如¶
春雨皮膚脫落底似冬雷大都是帶病傳方以症救¶
症斯不惟不瘥本病更增他疾耳。¶

學者尋師訪友先具擇法正眼得不被人所惑然後¶
親師則師無不真求友則友無不賢苟未具此目雖¶
有志氣超古人智愚不分邪正不辨但以求法心勝¶
錯亂聞名未免不被聲色流轉古謂打頭不遇作家¶
到老還成骨董。¶

李心老宿行年六旬自唪藥師經延壽索予開示迺¶
書此示之壽命生於夙世道德辦於一生道德如水¶
月壽命似漚光光非離月而生漚非水外而有漚之¶
起滅延促無停水性不二光之明昧圓缺雖殊月體¶
是一故知水月之本固同漚光之末自異耳人多棄
<pb:KR6q0458_J_003-0833c>¶
本逐末圖起滅之漚光苟延歲月虛喪光陰道無聞¶
於今後德非利於自他辜惜長庚於世無益何異夭¶
亡耶夫達本之士了漚光之不實念壽命之非堅一¶
出頭來心無二事惟慮道之不成德之未辦工夫日¶
倍於年溫寒不計時節一旦遂其所志斬新做人堪¶
為此生之明鑒後世之良軌縱使夭亡於中何愧與¶
諸喫生受飯處養老堂逐境隨流輩誠日劫相倍矣¶
故先聖云壽命可夭道德不可缺今古有壽德兼隆¶
本末一致者若非寶掌出世即彌陀再來復何疑。¶

佛制佛子不得妄語有四其最大者未得謂得未證¶
謂證故犯者波羅夷罪雖佛再出世亦不能懺悔故¶
古之尊宿室中不妄許可以遵奉佛旨若此末法僧¶
輩去佛日遠心行違縱勿論有識無識皆承上遺風¶
稱善知識濫廁法庭匡徒領眾立序分寮往往向東¶
堂云西堂今日有幾人省發向西堂云東堂今日有¶
幾人啟悟彼此誑說雖曰互相激勵其瞞人昧己大¶
妄語業難免矣惡聲遠播人皆猒聞非但不生信敬¶
返起謗法之罪孰之過歟嗚呼今之善為人師者深¶
可為誡能參學者防此一著。¶

僧問清淨本然云何忽生山河大地師云山河大地¶
云何忽生清淨本然僧無語良久重請開示師云清¶
淨本然即汝心也山河大地亦汝心也皆非別物心¶
生則山河大地隨處建立心滅則十方世界當處消¶
殞生滅如幻殞立如泡二俱虛妄了不可得向這裏¶
見透要會前話也不難。¶

僧問古人道即心即佛是否師云是與不是門外之¶
遶這裏用不著僧云請示堂奧師咳嗽一聲僧罔測¶
至夜請開示師云佛者覺也心即覺之體也若自覺¶
此心本來是佛名自利德復覺他心亦復如是名利¶
他德併覺心佛眾生三無差別名圓覺德圓覺即如
<pb:KR6q0458_J_003-0834a>¶
來分覺即菩薩不覺即凡夫若能一念迴光返照見¶
自本心佛之一字猶成剩語況自他乎。¶

對客夜話未到這裏雲翻水動已到這裏風恬浪靜¶
擊碎淨缾空合空剔起眉毛鏡照鏡我以不言言君¶
將無聽聽竟夜盤桓松韻寒不落人間情與夢。¶

小佛事¶

為傳心臨庄主秉炬昔年受用今日不同今日受用¶
昔年不同昔年受用通身泥水今日受用滿面風光¶
絕承當處切忌承當好備辦時且須備辦花朝二月¶
雨淋頭脫下簑衣圖自在雖然是忙裏偷閒要且知¶
大成必有大壞山僧今日助汝光明雲居峰頭柴不¶
用買便燒。¶

為內堂主秉炬拈火炬云千峰茆浪一溪水聲說法¶
不在簸舌搖唇截流豈假揮戈舞刃元字腳尚不存¶
何語言之有此是虔州人末後消息向雲居竹竿頭¶
上據款結案去也遂擲火炬云陽燄燒天影跡無空¶
花火裏翻觔斗。¶

為衍南大師設奠拈香云雙雙寒鴈同日南飛山高¶
海闊南北東西雲居雖與你同條生且不與你同條¶
死生也倚天長劍逼人寒死也鴈過長空連影去是¶
則相別多途猶記陳年面孔爐香清茗且無道話之¶
奇夜月流星獨唱還鄉之曲。¶

為紫竹林萬白大師封龕長水孤舟一月來未曾出¶
戶已安排全身送放千峰頂不向平常地上埋恭惟¶
竹林堂上萬公大師生前末後所為因緣今向雲居¶
一毫端頭據款結案去也大眾看看隨聲掩龕云鐵¶
壁銀山蹤影絕木人夜聽石雞啼。¶

起龕把住也千峰失色放行也萬樹增光一念不生¶
前後斷木馬嘶風入火場咄一咄云起。¶

秉炬趁早未即行只待雨淋首山中幸人多大家齊
<pb:KR6q0458_J_003-0834b>¶
下手旋斫青柴帶葉柴燒得渾身都是口火風交吼¶
萬峰中一道聲光空外走。¶

為龍雲懷賢耆宿秉炬舉炬云此能成物亦能壞物¶
成則地水火風當處發生壞則生老病死隨處滅盡¶
若是腳下無絲頂𩕳具眼底總不向這裏棲泊且如¶
何是圓透一路攛炬云燎天熾燄休擬火撲地清香¶
莫認風。¶

行腳垂示¶

途中值風雨風飄飄雨灑灑道人行腳好生涯草鞋¶
獰似白額虎拄杖活如赤斑蛇踏遍山水穿徹煙霞¶
去來不借他人力覓心無處即為家。¶

聖水垂示雲居纔出不多遠心緒若干當下完惟剩¶
一身無罣礙不安閒處也安閒入是三昧一任鬧市¶
口展缽盂深山頭卓拄杖白雲裏吹鐵笛紅塵中遇¶
知音布袋子灑灑落落阿呵呵不因今日事爭見昔¶
年心。¶

佛誕日垂示㘞地一聲手忙腳亂曰天上天下惟吾¶
獨尊雪山六載冰消瓦解曰一切眾生具有如來智¶
慧德相有底道自語相違有底道理合如是據山僧¶
判斷俱未抓著世尊癢處何為當年一段風流意入¶
山雖有出山無。¶

留別垂示道人以無住為住住為非住東拂于逮休¶
夏西瞿耶尼結冬南閻浮提垂手北鬱單越托缽拄¶
杖子豎窮橫遍總未動著一步臨濟大師道有一人¶
論劫在途中未離家舍有一人離家舍不在途中阿¶
那個堪受人天供養師云行人飽坐人饑。¶

安城垂示雲月峰頭不肯住卻來城市裏安身山僧¶
非是圖熱鬧十字街前覓個人既到寶坊爭肯空過¶
拄杖子露頭露尾去也現前諸人切莫動著動著則¶
千斤萬兩直下要人擔荷大眾莫有承當底麼穿衣
<pb:KR6q0458_J_003-0834c>¶
喫飯人皆會那個男兒不丈夫。¶

鳳潭垂示拄杖子在天非天在人非人混身三界內¶
一事也無獨露百草頭隨宜說法若以色見瞎卻汝¶
眼若以聲聞聵卻汝耳苟能離聲離色不睹不聞內¶
守幽閒猶為法塵分別影事諸人莫有過水不打濕¶
腳底麼看看。¶

因齋垂示道人以三界為居萬法為侶一任拄杖子¶
從四大部洲𨁝跳上三十三天猶未是他鄉異域家¶
常飯應念托來福田衣隨緣遣去處處長安時時解¶
脫何親疏榮辱之有雖然點石化為金玉易教人除¶
卻是非難。¶

法雲誕日垂示山僧今歲滿五十判斷死生從此日¶
閒家故具盡屬人惟留拄杖是我底當風敵雨傲雪¶
凌霜隨分隨時自由自在雖然不得喚作拄杖子不¶
得不喚作拄杖子喚作拄杖子則依他作解不喚作¶
拄杖子則向外別求只饒會合將來一擊粉碎向淨¶
裸裸赤灑灑莫可把處見去猶是戰功未謝坐地封¶
侯要與從上佛祖酬恩報德未有分在況未到恁麼¶
地動為聲色換卻耳目者乎諸人還知落處麼擲拄¶
杖云即今休去便休去欲覓了時無了時。¶

居士設齋請開示師云開示佛法人人本具開示世¶
法個個俱能教中謂是法平等無有高下雖則平等¶
本具叵奈日用而不知知而不信信而不行苟行而¶
無恒志悠悠忽忽向半明半暗裏𥳽弄精魂轉弄轉¶
遠弄到三十日來終無個落處前路忙忙莫知所往¶
嗟乎苦矣山僧自離雲居以遊化為行直指為心既¶
到寶坊忍不與人說破臨濟大師道赤肉團上有一¶
無位真人在面門出入未證據者看看看之時要迴¶
光返看聞之時要迴光返聞若逐前塵所起知見水¶
牯牛全身落草去也不見道若以色見我以音聲求
<pb:KR6q0458_J_003-0835a>¶
我是人行邪道不能見如來居士肯向這裏見得徹¶
信得及行得去敢道男兒不丈夫妻子聚首處祖師¶
西來喫飯穿衣時諸佛出現家門即是法門世法不¶
異佛法龐公道有男不婚有女不嫁大家團圞頭共¶
說無生話。¶

龍雲中秋垂示秋風清秋月明山中受用不盡人間¶
翫賞無窮行腳道人二俱不取不見道風頭來風頭¶
打月頭來月頭打合頭來囫圇打總不與麼來乾淨¶
打何為如此路逢劍客須呈劍不遇知音不與彈舉¶
馬祖百丈海西堂藏南泉願同翫月次祖問正當恁¶
麼時如何堂云正好修行丈云正好供養泉乃拂袖¶
便行祖云經入藏禪歸海惟有普願獨超物外師云¶
馬祖父子恁麼說話大似振玉鐸應金聲雖則殊玅¶
奇特未免向光影裏湊泊山僧為諸人頌出無端指¶
月問如何馬氏門中好事多供養修行拂袖去三千¶
里外辨淆訛。¶

法雲制期垂示舉龐公道十方同聚會個個學無為¶
此是選佛場心空及第歸選佛場今已開莫有心空¶
及第底麼有則出來選佛去也如無且聽山僧隨方¶
安頓東來底向西坐西來底向東坐南來底向北坐¶
北來底向南坐四維上下來底團圞坐總不與麼來¶
底中間坐諸人看看安也安得奇坐也坐得妙秖如¶
無為法作麼生學過去心不可得現在心不可得未¶
來心不可得咄若只恁麼道也是開眼做夢。¶

除歲垂示一年捱搭到今日今日方知是盡頭盡頭¶
依舊無落處卻悔從前不即休若即休暑往寒來閒¶
造化古今名相豈能留。¶

歲旦垂示一年十二月月月有初一今古未曾移聖¶
凡不相識若相識群陰㓟盡一陽生九九還歸八十¶
一。
<pb:KR6q0458_J_003-0835b>¶

像贊¶

思意佛¶

#+BEGIN_VERSE
「　旋乎其髮皺乎其眉手攀其膝膝拄其鬚敷草而坐¶逐日而思眾生本自無度佛法意欲何施誰知出世¶丈夫也來賣弄憨癡
#+END_VERSE
」¶

水月觀音¶

#+BEGIN_VERSE
「　摘空中花撈水底月徒益狂勞應無所得何如念彼¶觀音力甕裏斷乎不走鱉
#+END_VERSE
」¶

處山大士¶

#+BEGIN_VERSE
「　觀音大士且聽我說如今盡大地人受苦罔竭刀兵¶疾疫饑荒屢歲纏綿不絕叫苦聲震若雷汝耳為何¶不熱我今當面白過莫再這裏閒歇
#+END_VERSE
」¶

魚籃觀音¶

#+BEGIN_VERSE
「　腳踏荷葉手提竹籃似魚非魚若賣不賣頻將此事¶作繇頭逢人教出生死外
#+END_VERSE
」¶

觀音大士¶

#+BEGIN_VERSE
「　入流忘所所是何物忘所入流流向何處根塵本自¶同源縛脫豈有兩路若悟識性虛妄[牛*里]奴也得成佛
#+END_VERSE
」¶

又¶

#+BEGIN_VERSE
「　聞不是根聲不是塵非幻成幻法自心取自心識得¶圓通無背向頭頭物物盡全真
#+END_VERSE
」¶

海舟觀音¶

#+BEGIN_VERSE
「　滔滔苦海一孤舟駕放風波浪裏遊兩岸中間俱不¶住度驢度馬度人牛
#+END_VERSE
」¶

布袋和尚¶

#+BEGIN_VERSE
「　這個憨布袋到處常相見不在山門裏便在佛殿外¶赤膊撩天嘻笑滿面當來補處大慈尊現住玅高兜¶率院
#+END_VERSE
」¶

達磨大師¶

#+BEGIN_VERSE
「　者位祖師尊嚴可觀東土罕見其人想從西域過來
<pb:KR6q0458_J_003-0835c>¶剛鬚鐵面赤膽水肝雄峰九載無人識隻履西歸天¶下傳
#+END_VERSE
」¶

又¶

#+BEGIN_VERSE
「　這胡僧真膽大一葦渡江焉不怕上時容易下時難¶只至如今成話杷
#+END_VERSE
」¶

又¶

#+BEGIN_VERSE
「　何水無魚何天無月直指單傳弄巧成拙雖然是主¶人若迷客得其便我不從伊學畫貓看你如何入虎¶穴
#+END_VERSE
」¶

十六羅漢渡海¶

#+BEGIN_VERSE
「　這十六個人畫底甚有神身上著五色腳底絕點塵¶乘獅坐象跨虎騎龍遊戲於無邊大海不住彼不住¶此不住中流安身於萬級洪波一任東一任西一任¶浮沉看這夥不顧性命底狂漢大似天臺山裏五百¶數中躲根阿師
#+END_VERSE
」¶

長眉羅漢¶

#+BEGIN_VERSE
「　齒缺生風眉長礙眼裸腹袒胸開心見膽
#+END_VERSE
」¶

雪嶠大師¶

#+BEGIN_VERSE
「　這老漢慣捏怪賣風流逞機見初於徑山見你閉門¶不納後於匡廬再參轟雷掣電一條拄杖太無情逢¶人盡教性命斷三十年來結生冤殃及兒孫沒了筭¶沒了筭漢語胡言聞皆讚嘆
#+END_VERSE
」¶

中興雲居諸緣和尚¶

#+BEGIN_VERSE
「　道行孤高因緣廣博從北而來隨方而托一入雲居¶全身放落轉寸土而為金化[牛*里]奴而成佛受苦受辛¶無言無說四十年來一向埋沒陳壇古廟冷香爐死¶之更死今發活春山是處杜鵑啼萬紫千紅如血潑
#+END_VERSE
」¶

傘居和尚¶

#+BEGIN_VERSE
「　賢首圓通不分皮骨狹路相逢以毒攻毒吾之性命¶喪師手中師之鼻孔落在我處將肯報肯以不酬不
<pb:KR6q0458_J_003-0836a>¶多年冷帳熱似還謂是物兮謂非物咄舊容顏休錯¶顧歷來千聖不能傳紙上無言真付囑
#+END_VERSE
」¶

又¶

#+BEGIN_VERSE
「　這阿師世所希少年窮快老莊癡人未到處汝能到¶汝所知底人莫知去寬從窄將高就低面面清風生¶杖錫團團明月照鬚眉只因深中臺山毒顛倒從來¶無藥醫
#+END_VERSE
」¶

又¶

#+BEGIN_VERSE
「　稽首我師傘居和尚心特慈悲性多倔強生怕風吹¶死喜水葬今由諸子不由師捧卻全身別供養萬仞¶峰頭地大堅一輪明月當空放
#+END_VERSE
」¶

騎牛像¶

#+BEGIN_VERSE
「　老老大大古古怪怪未還驢錢猶欠馬債白手騙頭¶牛騎看你好看不好看
#+END_VERSE
」¶

自贊¶

#+BEGIN_VERSE
「　自幼單板到老倔強孤硬一生諸緣掃蕩眼空兮天¶下獨行膽大兮佛祖不讓要識這漢姓氏名字陝府¶任二哥雲居方和尚
#+END_VERSE
」¶

又¶

#+BEGIN_VERSE
「　偉乎其形異乎其像修乎其鬚寬乎其量坐兮如山¶行兮若象不振而威不攝而望三十年來單提向上¶只饒佛祖不容情逢人盡教性命喪
#+END_VERSE
」¶

又¶

#+BEGIN_VERSE
「　關西子沒頭腦畫出伊不恰好縱恰好也是虛空生¶花草
#+END_VERSE
」¶

又¶

#+BEGIN_VERSE
「　七賢雲五老月亙古亙今光皎潔方融和尚本來面¶只可瞻仰春夏秋冬難以分辨青黃赤白
#+END_VERSE
」¶

歌¶

雲居四季歌
<pb:KR6q0458_J_003-0836b>¶

#+BEGIN_VERSE
「　我愛春日居山逍遙方寸之間無縛無脫無忙閒或¶坐或行或站祖道義天朗耀風光心地花開若將知¶見強安排依舊漆桶不快
#+END_VERSE
」¶

#+BEGIN_VERSE
「　我愛夏日居山置身火裏栽蓮牛車駕出任人看觸¶著焦頭爛面千丈雲開天目十方月皎松關失腳蹋¶殺佛如來別是一番境界
#+END_VERSE
」¶

#+BEGIN_VERSE
「　我愛秋日居山聖凡名相俱捐布袋收放碧雲巖萬¶象森羅影現道悟機先言外心空馬腹驢胎孤光爍¶爍古今閒觸著轟雷掣電
#+END_VERSE
」¶

#+BEGIN_VERSE
「　我愛冬日居山是中罷悟忘參寒梅晚翠月堂前目¶擊春魁獨占生死涅槃性淨菩提煩惱情乾饑來喫¶飯倦來眼所作從前皆辦
#+END_VERSE
」¶

四景歌¶

#+BEGIN_VERSE
「　我愛山居春景新條嫩葉差參千紅萬紫及時開僊¶鳥靈禽語怪明月遙呈清供香風謾把茶煎蒲團獨¶坐白雲巖果是為僧自在
#+END_VERSE
」¶

#+BEGIN_VERSE
「　我愛山居夏景翠苔岩洞幽哉清風面面送香來一¶任開懷賞翫溪碧松花浪湧天空杲日光翻利名熱¶惱不相關果是為僧暢快
#+END_VERSE
」¶

#+BEGIN_VERSE
「　我愛山居秋景暘輝碧落瑤階灣環卍字竹欄杆去¶就松奇石怪照案清池月朗遶籬紫菊花開出時閒¶耍入時看果是為僧散淡
#+END_VERSE
」¶

#+BEGIN_VERSE
「　我愛山居冬景茆堂草榻虛玄梅花片片結成團懶¶起開門賞見林下清貧可貴世間榮辱俱捐巍巍默¶坐火無煙果是為僧事辦
#+END_VERSE
」¶

四威儀歌¶

#+BEGIN_VERSE
「　山中行水綠峰青如畫成我常拽杖碧溪邊閒看白¶雲似遠迎
#+END_VERSE
」¶

#+BEGIN_VERSE
「　山中住隨處雲深權當屋橫來豎去一個人徹頭徹¶尾無蓋覆
#+END_VERSE
」
<pb:KR6q0458_J_003-0836c>¶

#+BEGIN_VERSE
「　山中坐本無眾生誰成佛赤條條的一閒身更從何¶處安頭角
#+END_VERSE
」¶

#+BEGIN_VERSE
「　山中臥一張床上無兩個日往月來晝夜忙鼻息如¶雷正睡著
#+END_VERSE
」¶

十二時歌¶

#+BEGIN_VERSE
「　夜半子打坐工夫暫且止兩腳長伸抱佛眠鼻息如¶雷穿被底枕邊事難盡舉睡醒方纔趺坐起佛夢法¶夢兩皆空面目從來只如此
#+END_VERSE
」¶

#+BEGIN_VERSE
「　雞鳴丑百鳥林中亂開口鳳凰山上解翻身那怕群¶毛膽似斗丈夫漢無別有獨具一雙超方手蓋天蓋¶地沒遮欄豈肯隨人摸壁走
#+END_VERSE
」¶

#+BEGIN_VERSE
「　平旦寅紅日熙熙到我門百年暗室一光破寤寐方¶知無二人泯爾我滅疏親纖毫顧慮則非真一念無¶生只這是佛法人情過隙塵
#+END_VERSE
」¶

#+BEGIN_VERSE
「　日出卯家常茶飯無粗好一飽高吟百慮忘那有閒¶心惹煩惱今朝事明難保何若從頭一齊掃雖然不¶是大修行亦可討些小便饒
#+END_VERSE
」¶

#+BEGIN_VERSE
「　食時辰鹽醬何曾挂口唇去歲喫餐油炒菜至今想¶起舌生津寧自苦懶求人借錢終不濟家貧但願明¶年緣分好粥飯禪和不離門
#+END_VERSE
」¶

#+BEGIN_VERSE
「　禺中已出家衲僧最伶俐打頭截斷老婆舌從茲不¶惹波羅密張家三李家四一任說來不動氣非是生¶成心量寬學得自然無師智
#+END_VERSE
」¶

#+BEGIN_VERSE
「　日正午是誰錯打三更鼓只圖戲弄耍孩兒不顧老¶誠人作主日可父月可母黑白誰能分清楚最先一¶著更難明鹽價從來無定估
#+END_VERSE
」¶

#+BEGIN_VERSE
「　時㫙未青天白日著鬼魅十字街前占卦靈說我今¶年多好睡義不通禪二會開口便把人得罪只因當¶面不容情過後惹得人指背
#+END_VERSE
」¶

#+BEGIN_VERSE
「　晡時申目前物色自來貧和雲置得封口衲家常無
<pb:KR6q0458_J_003-0837a>¶復問寒溫放一件穿一身幾番過夏又經春多年要¶作單板漢難道今時又望人
#+END_VERSE
」¶

#+BEGIN_VERSE
「　日落酉明眼人前謾開口荒村破店水云深野鬼閒¶神難措手衲衣下何所有到家自會知分剖趁起泥¶牛海底眠聲聲盡作獅子吼
#+END_VERSE
」¶

#+BEGIN_VERSE
「　黃昏戌燈盞無油黑似漆雲開天上月孤圓一線清¶光穿屋壁曲木床簑草席老鼠做家聲唧唧一心只¶想死貓頭誰知省事返多事
#+END_VERSE
」¶

#+BEGIN_VERSE
「　人定亥從朝至暮事已辦今宵脫腳且安眠明早起¶頭再打筭過去心未來念現在誰續復誰斷百年三¶萬六千日返覆無非是這漢
#+END_VERSE
」¶

插禾示眾¶

#+BEGIN_VERSE
「　雲滿青山月滿溪歌聲浩浩插禾時即此薦莫狐疑¶雲農口裏絕浮詞泥水田中親下手淺深冷煖自然¶知
#+END_VERSE
」¶

#+BEGIN_VERSE
「　身心放下無多事一莖拈起有來由泥沒脛雨淋頭¶縱橫簑笠在春疇除卻種田博飯喫更無佛法可傳¶流
#+END_VERSE
」¶

#+BEGIN_VERSE
「　佛祖傳來真切意良疇一味植靈苗須努力莫辭勞¶一年一度甚難遭全身放在此田裏那怕泥深水面¶高
#+END_VERSE
」¶

#+BEGIN_VERSE
「　雲居佛法異諸方博飯耕田歲日長忘苦樂任閒忙¶水泥深處建禪堂露地白牛生拽轉逼得犁頭鐵放¶光
#+END_VERSE
」¶

入廛四儀¶

#+BEGIN_VERSE
「　我嘗城市經行隨時任運騰騰無論晴雨不拘風要¶動乘興便動畫閣雕樓物色花街柳巷歌聲見聞出¶入甚分明一點不落凡聖
#+END_VERSE
」¶

#+BEGIN_VERSE
「　我嘗城市建立處處銀山鐵壁本無古往及今來有¶甚安居解制大方家非彼此長安路絕蹤跡行腳寸
<pb:KR6q0458_J_003-0837b>¶步未曾移歷盡十方三世
#+END_VERSE
」¶

#+BEGIN_VERSE
「　我嘗城市打坐放下蒲團一箇脊梁豎起事無多聖¶解凡情盡破究竟空非有外歸源水外無波一毛頭¶上立山河有甚階級可墮
#+END_VERSE
」¶

#+BEGIN_VERSE
「　我嘗城市鼾眠兩丸晝夜循環紅輪瞬息上三竿尚¶未翻身轉面枕邊嘗作佛事夢中永絕攀緣任從車¶馬到來參也著別時相見
#+END_VERSE
」¶

偈¶

贈蒲菴大師事親¶

#+BEGIN_VERSE
「　既已辭親又事親是中端的有元因兩條檐子一肩¶荷要作世間出世人
#+END_VERSE
」¶

送其天大師住壽昌¶

#+BEGIN_VERSE
「　破暑登舟為祖庭風帆未挂浪先生如龍拄杖入山¶去震動乾坤大好聲
#+END_VERSE
」¶

懷天童密和尚¶

#+BEGIN_VERSE
「　昔日曾參金粟寺入門水火不相投偶臨白棒撾毒¶鼓觸著生前徹底休
#+END_VERSE
」¶

#+BEGIN_VERSE
「　問處幽深荅處高棒頭有眼已曾遭此心莫道無蹤¶跡直至如今恨未消
#+END_VERSE
」¶

參無念和尚¶

#+BEGIN_VERSE
「　孤笻萬里向南方只道參禪別有長黃檗峰頭逢念¶老頻將打罵作商量
#+END_VERSE
」¶

參雪嶠大師¶

#+BEGIN_VERSE
「　海上歸來入徑山語風深處扣僧關相逢不許人多¶話惟道參禪不等閒
#+END_VERSE
」¶

付檀園林維那¶

#+BEGIN_VERSE
「　江邊不駕打魚舟深入洪波下直鉤釣得一鱗頭尾¶正聯芳千古足風流
#+END_VERSE
」¶

贈洞山續公遍參¶

#+BEGIN_VERSE
「　楖栗橫肩無住身萬峰直入欲誰親明知佛法無多
<pb:KR6q0458_J_003-0837c>¶子要向諸方問過人
#+END_VERSE
」¶

贈惟六座主¶

#+BEGIN_VERSE
「　面面銀墻面面門真人出入獨稱尊放光雖不離身¶宅迥脫三心與六根
#+END_VERSE
」¶

送達公禪師出山¶

#+BEGIN_VERSE
「　數載清涼仰道風孤高不被世牢籠如今拄杖出山¶去莫落人家虀甕中
#+END_VERSE
」¶

付遺聞德監寺¶

#+BEGIN_VERSE
「　恩怨門深不易遭自從無始至今朝相逢狹處難迴¶避徹底掀翻沒一毫
#+END_VERSE
」¶

示圓明淨侍者¶

#+BEGIN_VERSE
「　禪人相伴我居山一日曾無半刻閒不是搬柴便運¶水更令托缽到人間
#+END_VERSE
」¶

示一知客¶

#+BEGIN_VERSE
「　本山果子本林茶果熟茶新味可嘉托出滿盤隨客¶用清香切莫自先誇
#+END_VERSE
」¶

示刻慕老宿¶

#+BEGIN_VERSE
「　年老為僧事未遲朝聞此道夕無疑既將身入空門¶裏喫飯穿衣更是誰
#+END_VERSE
」¶

示本悟禪人¶

#+BEGIN_VERSE
「　佛在己躬莫外求行同道路渡同舟他山此水雲兼¶月處處蹋穿始徹頭
#+END_VERSE
」¶

示憩巖密維那住山¶

#+BEGIN_VERSE
「　一句投機百計休惟將此事遯林丘草衣木食深藏¶蓄水到渠成始出頭
#+END_VERSE
」¶

示明宗禪人¶

#+BEGIN_VERSE
「　未久居山又出山草鞋踏破路頭寬既為出世奇男¶子豈把光陰過等閒
#+END_VERSE
」¶

示見初發監收血書法華經¶

#+BEGIN_VERSE
「　刺血書經事最真單提一念頓忘身法輪轉處龜毛
<pb:KR6q0458_J_003-0838a>¶赤流布十方絕點塵
#+END_VERSE
」¶

示定之禪人¶

#+BEGIN_VERSE
「　工夫做到契緊處心境起時當下完若作從前如是¶見得驢容易脫驢難
#+END_VERSE
」¶

示不思禪人¶

#+BEGIN_VERSE
「　禪人乍學做工夫且看趙州狗子無但有言傳非是¶意一聲爆地自相如
#+END_VERSE
」¶

留別劉調元居士¶

#+BEGIN_VERSE
「　浩浩乾坤遊戲場那分此界與他方和光混俗隨緣¶去焰熱水寒總不妨
#+END_VERSE
」¶

示休心靜主遍參¶

#+BEGIN_VERSE
「　道在家山莫外求全身放下便無憂若將玄玅心頭¶挂參到驢年未即休
#+END_VERSE
」¶

示源侍者¶

#+BEGIN_VERSE
「　分明此事莫多疑喚去呼來亦大奇不信但從日用¶看迴頭轉腦是阿誰
#+END_VERSE
」¶

示可靜主¶

#+BEGIN_VERSE
「　毫釐錯念隔天涯辨的除非是作家莫道靈雲獨具¶眼春來誰不見桃花
#+END_VERSE
」¶

示懶緣靜主¶

#+BEGIN_VERSE
「　飯來便喫茶來飲飽後經行倦打眠除此別無一件¶事寒溫幾度不知年
#+END_VERSE
」¶

留別馬巷眾居士¶

#+BEGIN_VERSE
「　拈來大地一禪堂坐臥經行任抑揚識得目前無礙¶境何分東土與西方
#+END_VERSE
」¶

示本禪人參父母未生前面目¶

#+BEGIN_VERSE
「　父母未生誰是我已生之後我為誰兩關透過知如¶此高坐禪床罵祖師
#+END_VERSE
」¶

示雲上禪人¶

#+BEGIN_VERSE
「　乍得身心一念間更須努力莫停參若從此處端然
<pb:KR6q0458_J_003-0838b>¶坐無事深坑出大難
#+END_VERSE
」¶

示守真禪士¶

#+BEGIN_VERSE
「　學人參學莫虛勞壁立千峰著眼高知識門庭如火¶宅擬心湊泊被先燒
#+END_VERSE
」¶

示無入燈公¶

#+BEGIN_VERSE
「　參禪縱得入頭處更向孤峰徹底寒不具一番堅固¶志荷擔此段事應難
#+END_VERSE
」¶

示自立行者參學¶

#+BEGIN_VERSE
「　記取當年下髮時病軀難以教癡兒於今打發諸方¶去學得成人不可知
#+END_VERSE
」¶

示葉居士祝髮¶

#+BEGIN_VERSE
「　看破名高與利高千金難買剃頭刀若從刀下明斯¶旨無始輪迴一念消
#+END_VERSE
」¶

示瑞卿葉居士¶

#+BEGIN_VERSE
「　五老峰高遠望尊難將寄語問寒溫自須親到一回¶後別有風光照面門
#+END_VERSE
」¶

示澹然饒居士¶

#+BEGIN_VERSE
「　澹然無事是家常靜裏工夫莫暫忘若執清閒為所¶得百年光景一朝霜
#+END_VERSE
」¶

行實¶

自紀¶

予籍陝西西安府涇陽縣任姓子生於明萬曆三十¶
年壬寅七月七日子時年五歲識世間善惡事每見¶
僕輩烹割則避走見僧入門則喜笑或與父語話必¶
拱立敬聽不好共群童戲愛靜坐非母喚則不動一¶
日予兄特具雞黍強命予食不覺怦然有動力請母¶
止之由是隨母素食見母禮佛亦隨禮見母誦經或¶
跪於前或立於側母口授心經須臾成誦不忘年十¶
歲有姻家欲為謀婚定者父謝之日此兒當為佛家¶
弟子非塵俗可羈人或徵其意父曰吾邑有寺曰赫
<pb:KR6q0458_J_003-0838c>¶
塔主事僧名海福持身頗嚴見人則笑人以笑和尚¶
稱之素與吾為齋會友年七旬餘染寒疾吾日往看¶
訊福曰老僧不久離此居士可施我安身處否吾日¶
寒家山地頗多任師所擇即用供養福合掌謝布施¶
次夜吾內夢福入房忽醒以告吾驚異往視福已亡¶
矣既而吾內有身茹葷則嘔吐遂發心長素供觀音¶
大士像習金剛般若持誦無間吾時心占前夢知福¶
所為非山地矣及娩得男有族祖封君年九旬餘至¶
吾家問兒生日時詳其語乃安名福生年二歲見僧¶
則笑三歲見佛像則合掌五歲兄與腥食則不懌今¶
十歲雖姑嫂姊妹之房輒未嘗過如成人儻此兒善¶
根夙植故當成就之恐墮落世緣或有他患父往往¶
告人如此故予出家之志彌決也年十二父喪兄欲¶
為予議婚母不許曰汝父存日作何言而汝欲違之¶
邪況我亦有捨子之念但未得好師耳自此兄弟姊¶
妹皆以僧相看特加恭待年十六辭母隨族叔謁五¶
臺母曰我聞臺山有萬尊肉身菩薩常住處汝去必¶
得好師勉之勉之遂贈飾金為供儀次晨拜行親族¶
男女兄弟姊妹無不悲淚惟母不欲以離別之色傷¶
予宿志更歡喜見送夏初到山見其林巒聳秀溪徑¶
幽邃舉足皆寺啟眼是僧問叔曰母謂此山是肉身¶
菩薩所住處何者即是叔曰龍蛇混雜聖凡難辨又¶
曰我為出家當依何人叔曰隨子之緣經兩月五臺¶
高頂諸大名剎無不遍遊一日過寶林隨喜主者一¶
見如故交款留連日入續燈堂見大材和尚叔禮拜¶
予亦隨拜師曰向夢老者攜童子求披剃今其拜者¶
大似前夢所見叔告之情師即肯許以七月七日設¶
齋集眾親為剃落受沙彌十戒法名如璽是為萬曆¶
四十五年丁巳歲也自是每歲奉命往還京師聽講¶
靡間年十九師壽九旬有二一日忽示疾絕飲食三
<pb:KR6q0458_J_003-0839a>¶
日予跪請曰璽早年喪父辭母出家雖蒙師慈悲剃¶
度心地未明師若不起璽當作何事即得不負為僧¶
之志師曰堅持淨戒為本聽學大乘經律開發慧性¶
若有向上根器當依善知識參禪去須知老僧曾見¶
瑞峰來予曰沙彌十戒已蒙師授教典雖未精通然¶
略已講究但未知甚麼是禪師瞪目一喝而逝椅坐¶
三日龕供七日顏貌如生封龕日有彩雲籠寺諸山¶
耆宿晝夜接踵者半月餘茶毘日煙氣異香開壙造¶
塔禮謝諸山一載方訖年二十歸鄉看母母已有疾¶
日夜侍其左右母曰我持齋多載病在呼吸子既為¶
僧若能為母下髮是為至孝予迺奉命啟佛為母剃¶
落朗誦三皈十戒母聞而歡喜索鏡自照曰素猒女¶
身今現僧像我願足矣斂鏡端坐念佛而逝侍柩三¶
月日誦金剛般若安厝方畢是歲秋即結友謁峨嵋¶
聞放光臺有活普賢直詣參見纔禮拜師曰普賢普¶
賢予曰何得如是虛妄授記師曰老僧何敢輕汝是¶
夜茶次問曰何省人予曰陝西師曰離鄉來此端為¶
何事予曰謁名山師曰山以何名予曰普賢道場師¶
曰道場已入還見普賢麼予曰名不虛傳師曰你去¶
南方參得禪予曰此間還有禪也無師震聲一喝予¶
於是領略其旨密契先師一喝之意年二十一謁千¶
佛寶頂秋入楚之荊黃時漢陽水荒百姓避走者如¶
蟻聞鄖襄頗熟而反棹冬謁武當度歲年二十二仍¶
轉襄州聞黃檗山無念和尚道風大振門庭峻異凡¶
見人來以打罵為佛事徑往參見纔入門師喚廚司¶
云有飯盛些來與這閒神野鬼喫了去予曰早知和¶
尚有此扁額師曰油嘴花子叫執事快與我扠出去¶
予曰將頭不猛累及兵丁師拈拄杖便趁打予急走¶
曰拄杖子請和尚自領去執事曰莫多嘴予曰早恁¶
麼道免勞和尚尊力挂搭三月一日辭行師曰再住
<pb:KR6q0458_J_003-0839b>¶
住予曰來時遣即不去去時留即不住師拈拄杖歸¶
方丈予便戴笠而出秋到博山參見罷安單雜務寮¶
冬入禪堂結制開發生從何來死從何去話予曰生¶
死緣起且不問未審是甚麼物恁麼來去師曰正好¶
疑著力參一季未有入處每入室請益不契逼拶成¶
病移單印定寮調養忽聞同寮僧讀楞嚴經云因緣¶
和合虛妄有生因緣別離虛妄名滅殊不能知生滅¶
去來本如來藏常住妙明不動周圓妙真如性性真¶
常中求於去來迷悟生死了無所得如藥病相投舉¶
體輕快遂入室呈偈請益偈曰生從何來死從何去¶
但有言說都無實義師曰未嘗無實義只汝不會予¶
曰某甲從來無虛語師曰未在由是疑情更發以至¶
竟夜不寐終朝無語雖同眾作務如無一人相似不¶
知者竊以古頭巾漢譏笑之予或聞亦不知也一日¶
隨眾出坡挑米因途中擔折如夢忽醒心目洞徹歸¶
詣方丈請益師止靜簾外作禮而退年二十四春過¶
匡山訪一菴慧燈法幢諸尊宿輩夏到金粟參密雲¶
和尚一見便問臨濟大師道有一人論劫在途中未¶
離家舍有一人離家舍不在途中意旨如何師打曰¶
一棒齊打殺予曰此是殺人棒如何是活人棒師又¶
打曰還知痛癢麼予曰殺活分明今且置全提正令¶
當復何如師又打予曰元來金粟佛法無多般師曰¶
你作麼生會予一喝便出秋過南海冬轉徑山復往¶
雲棲度歲次春入天台國清訪寒山拾得遺跡復參¶
湛然和尚聽講數日凡浙地名山巨剎隱顯高賢靡¶
不遍參請益也年二十七夏復入徑山參雪嶠大師¶
纔見便曰我這裏沒飯與你喫到常住去予曰已蒙¶
常住挂單茶飯俱足敬來求師太名筆師云帶得紙¶
來麼予曰恐不中尊意師曰拿來看予展兩手師云¶
也將就予便撫掌而出秋到金陵冬入講席次春隨
<pb:KR6q0458_J_003-0839c>¶
喜諸大名剎遍訪京師年二十九謁九華從江西欲¶
往曹溪道經西昌值子房曾公留掩關三載詳覽教¶
典年三十二受虔州坦公請講楞嚴於蓮社禪林夏¶
講孝衡疏鈔明年復赴前請重講經鈔又明年受蘇¶
溪冠山請講孝衡彌陀等鈔年三十五丙子春乃值¶
先老人顓愚和尚自螺川過五雲首龍郭公及眾信¶
迎師至蘇溪休夏於百桂書園時予主香象期敬詣¶
參見作禮問如何是諸佛戒師曰公去問善知識予¶
曰和尚何得過謙師曰病僧行腳日久予曰也要在¶
此為此師笑曰公且坐喫茶遂將求戒顛末詳細告¶
師師應諾於五月二十五日增沙彌戒六月初一日¶
進比丘戒初六日圓菩薩戒三壇具足感慨希逢更¶
益精嚴遂發結茅孤峰之願丁丑春師往匡廬埽憨¶
大師塔秋入雲居予聞即詣親覲師時受給諫熊青¶
嶼公與味白師請興復雲居命予職監院事每見師¶
教人參觀音大士即今在甚麼處話一日解制大雪¶
連降師命眾作頌尤諄諭予作復垂問勘之予頌曰¶
多言人怪寡言癡語默何嘗不是伊若問觀音真住¶
處梅花幾點洩天機師云洩甚麼天機予曰瑞雪報¶
年豐師曰再頌又曰識得這些便休歇甕裏斷乎不¶
走鱉問今何處是觀音梨花偏打元宵節師云你喚¶
甚麼是甕裏鱉予一喝師曰此皆住山得的予曰元¶
來不欠少師曰你真鬼怪予曰某甲見和尚如古佛¶
師默然予纔出方丈師又呼入云觀音大士即今在¶
甚麼處予曰家家門前雪滿堆師曰雪消後如何予¶
曰水到渠成師曰不辜負你喫清粥淡菜予即掩耳¶
而出時庚辰孟春望日年三十九歲矣辛巳春謝監¶
院事欲結靜廬於山之後屢懇師固不諾秋迺有南¶
嶽之行欲畢結茅之願途中師復遣人趕回癸未秋¶
七月十一日師榜示大眾安第一座予入方丈堅辭
<pb:KR6q0458_J_003-0840a>¶
師曰此是閒執事八月初三日師出山往邵陽初十¶
日合院大眾請理常住事辭之十八日護法熊季納¶
居士復入山設齋同眾固請十月初七日師自吉安¶
遣人齎書至山命眾奉予代理院事堅辭不獲十五¶
日結制復請落堂有法語臘月八日秉命傳戒有榜¶
式并具別錄是冬師阻兵寇不達遂返棹抵金陵甲¶
申春予走金陵迎師還山而師建紫竹林乙酉再迎¶
又以林事未訖期以明春丙戌因諸山多事予未遂¶
前約迺招法璽大師齎書往迎師已登舟疾作諸弟¶
子強舁歸林以五月六日趺坐而逝二十九日訃到¶
雲居予即買舟往迎師龕歸塔而林中留龕供養相¶
待久之請天界先老和尚處分以明秋為歸龕之定¶
期予於時負病還山蒙熊氏一門暨合邑紳衿居士¶
諸山耆宿公請予繼雲居之虛席辭再三不已仍以¶
代理就事俟師龕歸塔然後赴諸公命丁亥夏躬往¶
迎龕值師初忌眾請天界和尚上堂予問青青翠竹¶
盡是真如鬱鬱黃花無非佛性只如竹未生花未發¶
真性何在師云當今突出別手眼看取威音那畔機¶
予曰當今眼即不問如何是那畔機師良久云會麼¶
予曰深密幽玄蒙師直示向上一路千聖不傳意旨¶
如何師云這段風光天然自在予曰恁麼則彌輝普¶
耀去也師擊如意予便歸位一日碧峰寺見師師問¶
何處來予曰林中來師曰林中事動止如何予曰特¶
來請問和尚師云提起放下一任繇你予曰也要和¶
尚證明師云杖人從來不輕許人予曰設許人時如¶
何師良久默然予便禮拜師亦默然午後入室禮拜¶
師云作甚麼予曰歸林去師云適從那裏來予曰隨¶
喜羅漢來師云羅漢都在麼予曰若不在將甚麼見¶
和尚師云杖人無面目你向何處著眼予曰轉見親¶
切師云如何是你親切處予便禮拜而出林中事畢
<pb:KR6q0458_J_003-0840b>¶
過天界辭謝師云向日彌普底今朝試道看予曰總¶
在這裏面辭去師云水遠山高切須仔細予曰自有¶
拄杖通霄徹淵便出師送偈扇如意等具力勉受之¶
冬初抵雲居時山田遭蝗所須百不給拮据逾年以¶
己丑仲冬廿一日之吉窣堵甫成院舍香燈略具所¶
不能莊嚴如意者以待將來同門諸兄之緣力耳事¶
竣予告護法檀越及在座諸師面請法大師繼主先¶
和尚之席法已慨諾季冬廿四日予將常住冊籍什¶
物付執事看管以俟奉法入院而予將退居塔院侍¶
香燈法迺約期去匡山而不時至而予延佇竟載坐¶
違夙願紆懷成病辛卯春遂出山托缽行腳夏至匡¶
廬卜隱未就秋挂錫五乳冬為諸子說戒時年滿五¶
十矣壬辰春本山耆宿見契始泊於五老峰之瑞雲¶
崖狷穴同居野蔬度日而又有千尋之嶂結秀層雲¶
萬頃之湖俯瞰無際凡予二十年間積懷未遂者至¶
此而可以無憾矣予自辛卯辭雲居事退隱匡廬春¶
秋九易承先師浪老和尚屢書勉其應世皆以老病¶
不出山之願謝之己亥五月朔二日師差風峻機持¶
書到山有衣偈源流囑予予即焚香啟讀竟對使舉¶
示左右云遯跡匡廬數載一切是非不管縱有口舌¶
撩天到此冰消瓦解即今三世諸佛衣法歷代祖師¶
源流我本無心希求彼卻有意自至且道受即是不¶
受即是乃擲書於案頭云老賊分贓獲者殃及九月¶
朔七日見日公送訃音到山次日設位上供拈香云¶
璽於數年前跨木馬遊火宅眼冷心灰數年後向孤¶
峰結茅屋大休大歇已謂此生事畢豈知禍身難掩¶
欲隱彌露往業難逃欲避偏遭只得重抖精神復整¶
威儀拈一瓣香穿渠鼻孔說幾句話通渠耳竅雖然¶
賊過張弓要且箭箭中的呀將昔冤報昔冤以今屈¶
酬今屈莫道對頭不相識十一月朔二日出山臘月
<pb:KR6q0458_J_003-0840c>¶
朔二日抵天界初八日對龕上供告香云千里聞風¶
一月來遙知此事已安排全身坐在炭坑裏向外覓¶
求焉在哉庚子四月十三日送師龕入攝山建塔八¶
月十九日於紫竹林受侍御陳旻昭居士憲副劉純¶
之居士暨合郡縉紳孝廉文學居士同諸山耆宿本¶
寺方丈監院等請住天界於九月十五日入院辛丑¶
春結制皆有法語載錄夏建普福道場七晝夜時予¶
年滿六十矣是夜茶次因眾問予有生以來行實不¶
覺忉怛至是侍僧次日請錄遂援筆紀其大略如此。¶
三卷終　　　　　菩薩戒弟子劉興孝捐資敬刊¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0458_J_003-0841a>¶

和中峰禪師懷淨土詩¶
廬山瑞雲沙門大璽著¶

#+BEGIN_VERSE
「　一乘願力入娑婆忘失西方劫數多今日迴心須念¶佛去來由自不由他
#+END_VERSE
」¶

#+BEGIN_VERSE
「　故鄉非外路非賒纔想歸家便到家眼裏西方心內¶佛迴光返照本無遮
#+END_VERSE
」¶

#+BEGIN_VERSE
「　欲往西方須念佛六時晝夜莫停聲情塵念到消忘¶處淨土何愁不得生
#+END_VERSE
」¶

#+BEGIN_VERSE
「　國名極樂誰為主秪有彌陀一世尊垂手娑婆無量¶劫教人同入念佛門
#+END_VERSE
」¶

#+BEGIN_VERSE
「　信行弘深願往生西方三聖總持名慈悲不捨哀攝¶授我命臨終共接迎
#+END_VERSE
」¶

#+BEGIN_VERSE
「　念句彌陀問是誰問來問去起深疑渠元就是唯心¶佛要與當人自證知
#+END_VERSE
」¶

#+BEGIN_VERSE
「　彌陀釋氏共胞胎兩土平分任取裁識得自心無不¶是此誰生去彼何來
#+END_VERSE
」¶

#+BEGIN_VERSE
「　此去西方多少路迢迢十萬億途程耑持自性彌陀¶佛淨土惟心絕點塵
#+END_VERSE
」¶

#+BEGIN_VERSE
「　諸佛本無彼此相眾生與佛自疏親蓮花世界何多¶佛盡是娑婆過去人
#+END_VERSE
」¶

#+BEGIN_VERSE
「　死死生生生死死塵塵剎剎剎塵塵自從一念彌陀¶佛頓脫輪迴無始因
#+END_VERSE
」¶

#+BEGIN_VERSE
「　獃不獃兮癡不癡無心念佛似嬰兒全身本是光明¶藏悟後還同未悟時
#+END_VERSE
」¶

#+BEGIN_VERSE
「　淨土娑婆共一家教人生去本無差若將彼此心求¶佛捨卻阿娘認著爺
#+END_VERSE
」¶

#+BEGIN_VERSE
「　苦海無邊欲出離只須日夜念阿彌一聲相應狂心¶歇便是舟登彼岸時
#+END_VERSE
」¶

#+BEGIN_VERSE
「　即心是佛將心念念到心空佛亦忘親證一回方解¶道涅槃生死總無妨
#+END_VERSE
」
<pb:KR6q0458_J_003-0841b>¶

#+BEGIN_VERSE
「　佛祖同宣淨與禪隨機方便利人天箇中消息無分¶別直指歸真達本淵
#+END_VERSE
」¶

#+BEGIN_VERSE
「　佛說彌陀一卷經全彰依正數難明自須親睹慈尊¶面始信剎塵是化城
#+END_VERSE
」¶

#+BEGIN_VERSE
「　淨土云何名極樂因無惡道苦相侵珍衣寶饌隨心¶至樓閣園林地布金
#+END_VERSE
」¶

#+BEGIN_VERSE
「　樓閣層層寶所成門窗咸放大光明黃金座上彌陀¶佛說法時時度眾生
#+END_VERSE
」¶

#+BEGIN_VERSE
「　七重行樹葉婆娑四道金欄界網羅晝夜經行花滿¶地香風微動念彌陀
#+END_VERSE
」¶

#+BEGIN_VERSE
「　九品蓮花共一池含輝發耀映時時常為不退菩薩¶母產育娑婆念佛兒
#+END_VERSE
」¶

#+BEGIN_VERSE
「　珠網玲瓏寶樹森微風吹動妙多音譬如天樂同時¶奏聞者皆生念佛心
#+END_VERSE
」¶

#+BEGIN_VERSE
「　八德池中九品花或開或合大如車青黃赤白光交¶燦底布金沙長佛芽
#+END_VERSE
」¶

#+BEGIN_VERSE
「　地布純金平似掌六時不斷雨天花眾生清旦盛衣¶裓供養他方佛老爺
#+END_VERSE
」¶

#+BEGIN_VERSE
「　鸚鵡頻伽遶樹林梵聲和雅悅人心休疑異類同居¶此盡是彌陀變化音
#+END_VERSE
」¶

#+BEGIN_VERSE
「　彌陀一念一蓮華因徹珍池果不差念到功成佛接¶引一聲彈指便歸家
#+END_VERSE
」¶

#+BEGIN_VERSE
「　一心不亂是專持名號聲聲莫暫離打破疑團即是¶佛不須重覓古阿彌
#+END_VERSE
」¶

#+BEGIN_VERSE
「　萬德洪名無量光十方普照貌堂堂自從無始至今¶日劫數何如壽數長
#+END_VERSE
」¶

#+BEGIN_VERSE
「　洪名一舉萬緣灰獨露娘生面本來非色非空非背¶向更從何處惹塵埃
#+END_VERSE
」¶

#+BEGIN_VERSE
「　欲尋捷徑歸家去惟有參禪念佛門除斯別求方便¶路更無超過此為尊
#+END_VERSE
」
<pb:KR6q0458_J_003-0841c>¶

#+BEGIN_VERSE
「　參禪不外唯心土念佛何殊直指禪禪淨同源入處¶異任伊先上那邊船
#+END_VERSE
」¶

#+BEGIN_VERSE
「　彌陀即性性唯心生與無生絕點塵內外不居中不¶住露堂堂地一閒身
#+END_VERSE
」¶

#+BEGIN_VERSE
「　成就黃金丈六身圓光普照日惟新人天聞見生希¶慕同種當來出世因
#+END_VERSE
」¶

#+BEGIN_VERSE
「　六方諸佛讚西方彌覆三千舌廣長異口同宣唯極¶樂更無別處可商量
#+END_VERSE
」¶

#+BEGIN_VERSE
「　遙憶西方西復西極西之處更難思但將妄想心消¶滅即是歸家見佛時
#+END_VERSE
」¶

#+BEGIN_VERSE
「　十六觀門門廣大四十八願願洪深知先發願生彼¶國守約尋門歸自心
#+END_VERSE
」¶

#+BEGIN_VERSE
「　萬慮咸休坐草堂一心不亂想西方有時忽入那伽¶定親睹彌陀無量光
#+END_VERSE
」¶

#+BEGIN_VERSE
「　願見西方佛世尊時時送想日頭昏彌陀知我歸心¶切返放毫光灌頂門
#+END_VERSE
」¶

#+BEGIN_VERSE
「　不立一塵修淨土還空萬象念彌陀纖毫著意尚非¶是何況心中妄想多
#+END_VERSE
」¶

#+BEGIN_VERSE
「　一盞清燈一炷煙光明常照於龕前殷勤念禮彌陀¶佛徹骨冰寒尚未眠
#+END_VERSE
」¶

#+BEGIN_VERSE
「　自性彌陀莫外尋外尋空費草鞋金迴光返照能尋¶底不出當人一點心
#+END_VERSE
」¶

#+BEGIN_VERSE
「　腳踏今世門頭地頂放威音那畔光究竟此心元洞¶徹七通八達有何妨
#+END_VERSE
」¶

#+BEGIN_VERSE
「　事窮理極獨惟心妄想浮塵不敢侵識得此心無寸¶土拈來瓦礫盡黃金
#+END_VERSE
」¶

#+BEGIN_VERSE
「　眉毛豎起眼橫睜念一聲兮問一聲千聖至斯無覓¶處箇中誰敢強安名
#+END_VERSE
」¶

#+BEGIN_VERSE
「　威音那畔絕消息今世門中覓亦無妙有真空常湛¶寂彌陀即是古毘盧
#+END_VERSE
」
<pb:KR6q0458_J_003-0842a>¶

#+BEGIN_VERSE
「　六根六識六塵情內外中分界處生無位真人都不¶住頭頭法法放光明
#+END_VERSE
」¶

#+BEGIN_VERSE
「　視也無形呼有聲有無呼視甚分明及乎尋箇分明¶旨卻被空花翳眼睛
#+END_VERSE
」¶

#+BEGIN_VERSE
「　案頭常秉般若炬爐內頻燃解脫香一句了然超百¶億寂光三昧遍十方
#+END_VERSE
」¶

#+BEGIN_VERSE
「　往生捷徑在人心切莫徒勞向外尋辦自肯心念自¶佛本無差別路頭侵
#+END_VERSE
」¶

#+BEGIN_VERSE
「　萬象之中獨露身遠無疏闊近無親現今若要知端¶的但向塵中作主人
#+END_VERSE
」¶

#+BEGIN_VERSE
「　六根都攝念彌陀淨土唯嫌揀擇多深入一門一切¶入百千方便盡包羅
#+END_VERSE
」¶

#+BEGIN_VERSE
「　六根恰似劫財賊六識猶如引盜郎縱有心王無用¶處彌陀一舉盡投降
#+END_VERSE
」¶

#+BEGIN_VERSE
「　我與彌陀夙有緣彌陀為我用心堅嬰兒憶母情親¶切母念嬰兒最可憐
#+END_VERSE
」¶

#+BEGIN_VERSE
「　念佛念到最親切寒暑飢虛總不知只待因緣時節¶至彌陀一見更無疑
#+END_VERSE
」¶

#+BEGIN_VERSE
「　佛法本無權與實眾生根器有聰愚彌陀化主心平¶等同指西方一路途
#+END_VERSE
」¶

#+BEGIN_VERSE
「　彌陀為甚皺雙眉堪嘆人生大似癡面赤髮烏不念¶佛齒黃頭白悔應遲
#+END_VERSE
」¶

#+BEGIN_VERSE
「　萬行莊嚴清淨土圓滿福慧紫金身眾生非是全無¶分只要居塵不染塵
#+END_VERSE
」¶

#+BEGIN_VERSE
「　三界無安如火宅四生輪轉認為家彌陀苦口與人¶說勸往西方九品花
#+END_VERSE
」¶

#+BEGIN_VERSE
「　信力堅強行願真往生因果不虛陳若能念念心無¶退即是蓮花國裏人
#+END_VERSE
」¶

#+BEGIN_VERSE
「　無量劫來生死業彌陀一念盡蠲除命終還仗洪名¶力上品蓮臺定可圖
#+END_VERSE
」
<pb:KR6q0458_J_003-0842b>¶

#+BEGIN_VERSE
「　八萬四千入道路箇中捷近是何門十方三世佛同¶贊淨土彌陀第一尊
#+END_VERSE
」¶

#+BEGIN_VERSE
「　清旦鐘聲法喜時盈堂僧眾念阿彌缽盂應量一般¶飽但往西方有速遲
#+END_VERSE
」¶

#+BEGIN_VERSE
「　年來想念佛心堅聖境時時現目前昨夜繩床一夢¶覺全身猶在寶池蓮
#+END_VERSE
」¶

#+BEGIN_VERSE
「　一心不亂那伽定名號專持般若禪寂照圓融真淨¶土十方世界亦如然
#+END_VERSE
」¶

#+BEGIN_VERSE
「　晝夜彌陀十萬聲也無欠少也無零是中有箇難瞞¶底字句分明計得清
#+END_VERSE
」¶

#+BEGIN_VERSE
「　彌陀佛是我親爺棄捨伶俜去路賒三十餘年空眷¶戀至今發念要歸家
#+END_VERSE
」¶

#+BEGIN_VERSE
「　自家屋裏彌陀佛日夜何嘗須臾離若去將心向外¶覓世人豈不太愚癡
#+END_VERSE
」¶

#+BEGIN_VERSE
「　喝棒如雷氣似王問渠著甚急顛狂自心不把彌陀¶念只恐臨終手腳忙
#+END_VERSE
」¶

#+BEGIN_VERSE
「　佛是眾生慈父母叮嚀苦勸早歸家莫教兩鬢生霜¶雪擬欲還時路恐差
#+END_VERSE
」¶

#+BEGIN_VERSE
「　勸念彌陀不得閒將心日用苦攀緣滿堂金玉雖為¶貴難保人生有百年
#+END_VERSE
」¶

#+BEGIN_VERSE
「　功名蓋世日無多覷破猶同水上波話到無常空嘆¶息何如趁早念彌陀
#+END_VERSE
」¶

#+BEGIN_VERSE
「　人生富貴植前因布施齋僧發意真若肯今生思念¶佛當來又是果中人
#+END_VERSE
」¶

#+BEGIN_VERSE
「　貧窮念佛正相當跣足提巾上藕航若問歸帆何太¶急因無財寶挂心腸
#+END_VERSE
」¶

#+BEGIN_VERSE
「　既作人間大丈夫莫將財色把身誅阿彌陀佛隨心¶念托質蓮胎應不無
#+END_VERSE
」¶

#+BEGIN_VERSE
「　女流念佛信繁難忙裏偷閒要數完若想臨終生淨¶土莫愁家富與家寒
#+END_VERSE
」
<pb:KR6q0458_J_003-0842c>¶

#+BEGIN_VERSE
「　鉗鎚拈起響叮噹打鐵爐中選佛場久煉純鋼成一¶片功成時至往西方
#+END_VERSE
」¶

#+BEGIN_VERSE
「　鸚鵡舌巧被人籠念佛無心卻有功脫下皮毛生淨¶土靈明托化藕花中
#+END_VERSE
」¶

#+BEGIN_VERSE
「　十善咸明感上天不持名號總徒然縱能修到非非¶想難比西方下品蓮
#+END_VERSE
」¶

#+BEGIN_VERSE
「　人人盡道念彌陀借問彌陀是甚麼眼似銅鈴心似¶漆口吧吧地只圖多
#+END_VERSE
」¶

#+BEGIN_VERSE
「　娑婆五濁未能清耑念彌陀願往生感應道交佛接¶引剎那間悉頓圓成
#+END_VERSE
」¶

#+BEGIN_VERSE
「　庶鳥珍禽同念佛茅堂寶閣共為家若將清濁分優¶劣平等光中見自差
#+END_VERSE
」¶

#+BEGIN_VERSE
「　百千方便皆權說唯有念佛一事真但看古今賢與¶聖阿誰不把此門陳
#+END_VERSE
」¶

#+BEGIN_VERSE
「　因該果海膠中漆果徹因源錦上花流水光中知念¶佛夕陽影裏解歸家
#+END_VERSE
」¶

#+BEGIN_VERSE
「　廣陳依正從今日備載修行利後人舉約該餘成捷¶徑去繁崇簡早歸真
#+END_VERSE
」¶

#+BEGIN_VERSE
「　想相為塵垢是情出塵雖淨垢還生要將漆器掀翻¶底但念彌陀六字名
#+END_VERSE
」¶

#+BEGIN_VERSE
「　應無所住安心竟心若有生所住非降伏其心唯念¶佛西方淨土是真歸
#+END_VERSE
」¶

#+BEGIN_VERSE
「　一身四大為墻壁五蘊三毒當作家圓洞六根皆戶¶牖心佛出入總無遮
#+END_VERSE
」¶

#+BEGIN_VERSE
「　芭蕉好似世人心剝盡方知惜寸陰若肯從前思念¶佛且無霜雪把頭侵
#+END_VERSE
」¶

#+BEGIN_VERSE
「　千林花鳥音和雅萬壑松濤聲韻佳無限風光無限¶意念佛念法念僧伽
#+END_VERSE
」¶

#+BEGIN_VERSE
「　魔強法弱路千差一念無為似斬麻坐斷兩頭生淨¶土念佛還仗佛冥加
#+END_VERSE
」
<pb:KR6q0458_J_003-0843a>¶

#+BEGIN_VERSE
「　自心有病自心醫病差醫忘心亦離若問此方真妙¶訣阿彌陀佛是吾師
#+END_VERSE
」¶

#+BEGIN_VERSE
「　蓮池海會佛如來勢至觀音坐寶臺垂手娑婆同接¶引眾生箇箇離塵埃
#+END_VERSE
」¶

#+BEGIN_VERSE
「　想見西方九品蓮至誠歸命禮金仙道交感應忘能¶所心地花開現佛前
#+END_VERSE
」¶

#+BEGIN_VERSE
「　蜂房蟻穴光明藏柳巷花街功德林法界等觀皆淨¶土原來無處不惟心
#+END_VERSE
」¶

#+BEGIN_VERSE
「　說是說非人不解譚玄談妙有誰知依稀彷彿難分¶辨一舉彌陀盡決疑
#+END_VERSE
」¶

#+BEGIN_VERSE
「　既念彌陀願往生休疑心地理難明觀音勢至為朋¶友佛道何愁不速成
#+END_VERSE
」¶

#+BEGIN_VERSE
「　萬樹春風入院溫寒涼消盡熱心存花香水暖蓮臺¶淨直往西方面世尊
#+END_VERSE
」¶

#+BEGIN_VERSE
「　夏日炎炎似火流陽光燒白世人頭彌陀常住清涼¶國接引眾生向彼遊
#+END_VERSE
」¶

#+BEGIN_VERSE
「　一念彌陀萬事休長空雁過語悲秋歸心恰似離弦¶箭端向西峰看日頭
#+END_VERSE
」¶

#+BEGIN_VERSE
「　冬至風寒雨雪飛飄零稚子欲誰依婆心切切倚門¶望臘盡年窮不見歸
#+END_VERSE
」¶

#+BEGIN_VERSE
「　四時八節如旋火萬死千生若轉輪只有此心無動¶靜耑持名號日惟新
#+END_VERSE
」¶

#+BEGIN_VERSE
「　西方風景最清涼心地無塵熱惱忘諸上善人同會¶處經行坐臥悉安詳
#+END_VERSE
」¶

#+BEGIN_VERSE
「　即是即非還更遠離名離相處猶疑多方善誘都難¶信親見歸來始得知
#+END_VERSE
」¶

#+BEGIN_VERSE
「　茶煙消盡五更初除想西方一事無鐘鼓聲傳空劫¶外一門深入法王都
#+END_VERSE
」¶

#+BEGIN_VERSE
「　勿論冤兮勿論親逢人一味語頻頻口空非是說空¶話勸念彌陀果是真
#+END_VERSE
」
<pb:KR6q0458_J_003-0843b>¶

#+BEGIN_VERSE
「　自從親入遠公社善友難逢是箇中不遇中峰懷淨¶土青山逾遠雲彌豐
#+END_VERSE
」¶

#+BEGIN_VERSE
「　最上參禪惟念佛祖師公案漫疑猜不須待悟拈花¶旨且仗彌陀歸去來
#+END_VERSE
」¶

#+BEGIN_VERSE
「　或曰西方或謂禪聖凡沙界總同圓舌頭非是無觔¶骨遍覆三千出自然
#+END_VERSE
」¶

#+BEGIN_VERSE
「　詩成百八口親宣雖讚西方不礙禪識得自心無定¶法但隨機便利人天
#+END_VERSE
」¶
¶

菩薩戒弟子劉興孝捐資敬刊